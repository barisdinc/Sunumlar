Barış Dinç 1974 yılında Trabzon’da dünyaya geldi. 1996 yılında Ankara Üniversitesi Elektronik Mühendisliği bölümünden mezun oldu. 
Yurt içi ve yurt dışındaki şirketlerde çalıştıktan sonra 2000 yılında HAVELSAN A.Ş' de çalışmaya başladı. 
Başta e-devlet projeleri olmak üzere pek çok projede ( UYAP Ulusal Yargı Ağı Projesi I/II, Yüksek Seçim Kurulu SEÇSİS Projesi, 
Yargıtay Otomasyonu Projesi, TAKBİS Tapu ve Kadastro projesi, Adli Sicil Otomasyon Projesi, Havadan Erken İkaz Uçağı - Barış Kartalı Projesi, 
MOBESE Sistemleri, TEİAŞ Enerji Piyasası Projeleri, Şehir ve Sınır Güvenliği Projeleri, vb. ) sistem mimarı ve sistem mühendisi 
olarak görev yaptıktan sonra 2014 yılında Hava Trafik Kontrol Haberleşme sistemleri konusunda ONUR A.Ş.’de 
Genel Müdür Tardımcılığı (CTO) olarak görev "Hava Savunma Telsiz Ağı", "Deniz Telsiz Taktik Ağı", "ANKA İnansız Hava Aracı Ses Haberleşme Sistemleri" 
gibi askeri projeleri yürütmüştür. 2019 yılından bu yana IoT (Internet Of Things) konusu üzerinde çalışmaktadır.
Elektronik Mühendisliği, Enformatik, Astronomi ve Uzay Bilimleri konularında yüksek lisansına devam etmiştir. 

İlgi alanları kablosuz iletişim, radyo amatörlüğü, küp uydular, radyo astronomi ve benzeri teknoloji temelli alanlardır. 
Türkiye’de uydu ve uzay teknolojilerinin gençlere sevdirilmesi, uydu/uzay deneylerinin planlanması ve gerçekleşmesi, 
yerli uydu bileşenlerinin tasarlanması ve imal edilmesi konularında faaliyet gösteren 
TAMSAT Amatör Uydu Teknolojileri Derneği'nin Teknik Başkan Yardımcılığını yürütmüştür.
Dernek faaliyetleri kapsamında tamamlanmış ve uzaya gönderilmiş uydu bileşenlerinin tasarımını, imalatını ve testlerini yürütmüştür.
"Dünyadaki Mars Projesi" topluluğu kapsamında, çocukların uzay sevgisinin arttırılması, ilgi oluşturulması ve bilgi birikimleri için faaliyetlerin 
yürürtülmesi kapsamında etkin rol almaktadır. Bu proje kapsamında okul etkinlikleri ya da kişisel aktiviteleri kapsamında gelirtirebilecekleri ve internet 
üzerinden birbirleri ile iletişim halinde olan  "model mars üssü", "mode mars rover", "masaüstü mars modeli" ve benzeri pek çokk alt projenin
oluşturulmasında faaliyet göstermektedir.

Bilkent Üniversitesi Bilgisayar Mühendisliği 4. sınıf öğrencilerine 10 yıla yakın bir süredir "CS432 Machine to Machine Communication (M2M)" başlıklı IoT dersi kapsamında projelerin fikir aşamasından gerçekleştirim ve pazarlama aşamalarına kadar olan yaşam döngüsünü içeren bir içöerikte ders vermektedir.
